Készítsen helikoptert és alatta elterülő tájat. A helikopter 
(http://hu.wikipedia.org/wiki/Helikopter) háromszöghálóból, 
ellipszoidből és hengerből összerakott testtel rendelkezik, kétágú, 
forgatható főrotorja van (egy lapát egy téglatest), és háromágú 
csak kisebb farok rotorja.

A helikoptert a RPY szögeivel lehet kormányozni: R-E a roll, P-O a pitch, 
Y-X pedig a yaw szöget növeli, illetve csökkenti 20 fokkal. 
A virtuális kamera a helikopter felett van valamivel és kissé lefele néz, úgy, 
hogy az optikai tengelye a helikopter közepén átmenjen. 
A helikopter teste diffúz-spekuláris khaki-színűre van festve, 
a pilótafülke átlátszó, spekuláris, a forgólapátok szürke spekuláris jellegűek.

A helikopter pillanatnyi orientációját a kvaterniójának a megjelenítésével is 
megmutatjuk. Egy kvaterniót a helikopter közepéből induló piros 
diffúz-spekuláris nyíllal láttatjuk (nyíl=henger + a végén kúp), amelynek iránya 
párhuzamos a kvaternió képzetes részének irányával, hossza pedig arányos a valós 
rész abszolút értékével. Az arányossági tényezőt úgy kell beállítani, 
hogy 90 fokos elforgatásnál a nyíl kb. kétszer hosszabb legyen a helikopter hosszánál.

A tájat egy nagy tesszellált téglalapból kell létrehozni, 
amelyet procedúrális (!) textúrával látunk el. A tájon elszórt épületek állnak

A helikoptert és a tájat a nap (irányfényforrás) és az ég (ambiens fényforrás) világítja meg.
